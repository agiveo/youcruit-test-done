---
visible: true
title: YouCruit AB genomför övertecknad emission om 100 MSEK
date: 2021-08-31T08:15:07.824Z
description: YouCruit AB har genomfört en nyemission, för att ytterligare
  accelerera tillväxten av bolagets jobbmarknadsplats Lanefinder för den
  amerikanska transportindustrin. Styrelsen utökade emissionen genom att
  utnyttja hela överteckningsoptionen, från 80 miljoner kronor till 100 miljoner
  kronor. Trots detta övertecknades hela emissionen. Emissionen gjordes på en
  värdering av bolaget, pre-money, till 650 miljoner kronor.
tags:
  - News
  - Pressrelease
image: ""
attached_files: []
---
”I mars genomförde vi en emission om 41 MSEK. Den skulle användas till att bevisa vår affär i större skala men gensvaret vi fick av våra kunder har under vår och sommar slagit alla våra förväntningar. I ljuset av det var det många av våra ägare som tyckte att vi skulle snabba på våra planer och ta in mer kapital för att kunna leverera på alla de ordrar som nu kommer in. Vi möttes av ett mycket stort intresse från investerare trots att det var mitt i semestern, och stängde rundan 10 dagar efter att den öppnats i slutet på juli.” säger Mats Holmbäck\
Några av de nya investerarna är Coeli:s investeringsverksamhet, Expedia-veteranen (fd President [hotels.com](http://hotels.com/)) Johan Svanström, BIMobjects tidigare styrelseordförande Sven Holmgren, Anders Petterssons Skabholmen Invest, Hexagons fd CTO Bo Pettersson, Stena-sfärens Kim Olsson mfl.

\
Även många befintliga ägare ökade eller försvarade sitt innehav. Bland dem kan nämnas nyckelpersoner i personal, ledning och styrelse, familjen Granlunds Viarp Invest, Djäkne Startup Studio, Jerker Sundström, fd Partner Accent Equity, Primas Invest, Klier Invest, Kjetil Holta, Magnus Greko mfl.\
“Pengarna kommer främst att användas till en bred brand awareness-kampanj riktad mot amerikanska lastbilschaufförer under höst och vinter och växa teamet i Tulsa, OK. Målet med kampanjen är att vinna “share of mind” när det gäller jobb inom transportindustrin där Lanefinder varumärket snabbt ska cementeras som den självklara platsen där man söker jobb som lastbilschaufför. Våra kunder har en närmast omättlig aptit när det gäller att anställa chaufförer och detta kapitaltillskott tillåter oss att nå ut till dem i en helt annan skala än tidigare. Detta betyder att den notering vi nu planerar för nästa år kommer att kunna göras på en helt annan nivå.” säger Mats Holmbäck.

\
”Hela USA:s ekonomi vilar på transportindustrins axlar och vi ser att Lanefinder kommer att bli en avgörande pusselbit för industrin att förlita sig på för att växa i den takt den behöver framöver. Nu har vi alla resurser för att bygga den jobbmarknadsplats den så länge behövt och förtjänat.” avslutar Mats Holmbäck.